# ഏറനാടന്‍


## ഏറനാടന്‍

* _Read in [English](/en/aranadan/)_

മലയാളം മൊഴികറ്റത്തില്‍ ഉള്‍പ്പെട്ട ഒരു ദ്രമിള മൊഴിയാണ് ഏറനാടന്‍. മലപ്പുറത്തു പാര്‍ക്കുന്ന ഏറനാടന്‍ [കൊറുന്‍പില്‍ ](#പരള) പെട്ടവരാണ് ഈ മൊഴി ഉരിയാടുന്നത്. മലയാളവുമായി വലിയ അടുപ്പമുണ്ടെങ്കിലും കന്നടയുടെ ചുവ ഏറനാടനില്‍ അടങ്ങിയിട്ടുണ്ട്. തനതായി ഒരു എഴുത്തുമുറ നിലവില്‍ ഇല്ലെങ്കിലും മലയാളത്തിലും പൊന്നാനി ലിപിയിലും ഏറനാടന്‍ എഴുതാറുണ്ട്.

## മലയാളവുമായിയുള്ള ഒത്തുനോക്കല്‍

### ഒലിപ്പനുവല്‍

[ഉയിരൊലികള്‍ ](#പരള)  മൂക്കുകൊണ്ടു [ഇയമ്പുന്ന](#പരള)  വഴക്കം ഏറനാടനില്‍ നിലനില്‍ക്കുന്നുണ്ട്. തമിഴിന്റെ വാമൊഴിയില്‍ മരോ (മരം), പണോ (പണം) എന്നു [ഇശമ്പുമ്പോള്‍ ](#പരള)  ഒടുവിലത്തെ ഒകരം പുറപ്പെടുവിപ്പിക്കുമ്പോള്‍ മൂക്ക് പയന്‍പെടുത്തുന്ന വഴക്കത്തെയാണ് മൂക്കുകൊണ്ടു ഇയമ്പുക അല്ലെങ്കില്‍  "അനുനാസികമായുച്ചരിക്കുക" എന്നു വിളിക്കുന്നത്. അതായത് ഉയിരുകള്‍ മെല്ലിനങ്ങളെപ്പോലെ (ങ, ന, മ, ഞ..) പെരുമാറും. <br>

ഏറനാടനിലെ ഞാ (ഞാന്‍) എന്ന വാക്ക് എടുക്കാം. ഇതിലെ ആകരവും ഞ പോലെ മൂക്കിനാല്‍ ഇശമ്പുന്നു. ബെള്ളെ (വെള്ളം), ഇവിടെ ഒടുവിലത്തെ എകരം മൂക്കിനാലാണ് ഉച്ചരിക്കുന്നത്.
<br>

മലയാളത്തില്‍ ഒരു വാക്കിന്റെ നടുവില്‍ വരുന്ന കുറില്‍ ഏറനാടനില്‍ നെടിലായി മാറും. *എടുത്തുകാട്ടല്‍:* ഉലാക്കെ (ഉലക്ക), ഉരേലു (ഉരല്), അവാനു (അവന്‍).<br>
അതുപോലെ മലയാളത്തില്‍ വാക്കുകള്‍ അകരത്തില്‍ ഒടുങ്ങുന്നിടത്ത് ഏറനാടനില്‍ അവ കന്നടയിലെ പോലെ എകരത്തില്‍ ഒടുങ്ങുന്നു.
*എടുത്തുകാട്ടല്‍:* ആമെ (ആമ), തലേ (തല).
<br><br>
മലയാളത്തിന്റെ വടക്കന്‍ മൊഴികളിലും മറ്റും കണ്ടുവരുന്ന പോലെ **വ** എന്നത് ഏറനാടനിലും **ബ** ആയി മാറുന്നു. *എടുത്തുകാട്ടല്‍:* ചെബി (ചെവി), ബേണോ (വേണോ)
<br>
എടുത്തുപറയത്തക്കയുള്ള മറ്റൊരു വേര്‍തിരിവ് മലയാളത്തില്‍ ഴകരം വരുന്നടുത്തെല്ലാം ഏറനാടനില്‍ യകരം അല്ലെങ്കില്‍ ജകരം വരുന്നു എന്നതാണ്.
*എടുത്തുകാട്ടല്‍:* കോയി (കോഴി), നാഴി (നാജി, നായി), പുഴ (പുയെ, പുജെ) 
<br>
മലയാളത്തിലെ റ്റകരം ഏറനാടനില്‍ ചകരം ആകുന്നു.
ഒച്ച (ഒറ്റ), കയച്ചം (കയറ്റം), നെച്ചി (നെറ്റി)
______________

### വാക്കു പെരുമാറ്റം 

മലയാളത്തില്‍ ഉയിരുള്ളതും ഇല്ലാത്തതുമായ [പേര്‍ ചൊല്ലുകളില്‍ ](#പരള)  **-കള്‍**എന്ന് ചേര്‍ത്ത് ഒന്നില്‍കൂടുതല്‍ ഉള്ളവയെ കാട്ടുന്നു. എന്നാല്‍ ഏറനാടന്‍ മൊഴിയില്‍ **-കള്‍** എന്നത് അനങ്ങാന്‍ കഴിവുള്ളവയുടെ കൂടെ മുറ്റുമേ ചേര്‍ക്കാറുള്ളു.
<br>
കുറെ മരം (മരങ്ങള്‍)<br>
കുറെ കല്ലു (കല്ലുകള്‍)<br>

മലയാളത്തിലുള്ളതു പോലെ തന്നെ വരുംകാലത്തെ **-ഉം** എന്നത് കൊണ്ടു ഏറനാടനിലും കുറിക്കുന്നു. എന്നാല്‍ പോയകാലത്തിലും നികഴ്കാലത്തിനും മലയാളത്തില്‍ നിന്നും വേറിട്ട് **-ഉപ്പെ**, **-ഇപ്പെ**, **-പ്പെ** തുടങ്ങിയവ പെരുമാറി വരുന്നു.<br>

| വാക്ക് | പോയകാലം | നികഴ്ക്കാലം | വരുംകാലം |
| :--------: | :----: | :--------: | :----: |
| തിന്‍ജ് | തിനുപ്പെ (തിന്നു) | തിന്‍ജുഗെ (തിന്നുന്നു)| തിന്‍ജും (തിന്നും)|
| തല്ല്| തല്ലുപ്പെ (തല്ലി) | തല്ലുതു (തല്ലുന്നു)| തല്ലും (തല്ലും)|
__________

### പൊരുള്‍ 
കൊറുന്‍പ് - സമുദായം | ഉയിരൊലികള്‍ - ഉയിര് + ഒലി (സ്വരശബ്ദങ്ങള്‍) | ഇയമ്പുക - ഉച്ചരിക്കുക | ഇശമ്പുക - ഉച്ചരിക്കുക | പേര്‍ ചൊല്ല് - പേച്ചൊല്‍ (നാമപദം)

## പിന്‍കുറിപ്പുകള്‍

1. Tribal Languages of Kerala, Ravi Sankar S. Nair

______________________________________________________
ഞങ്ങളെ പിന്‍തുടരുക [Instagram](https://www.instagram.com/malayalamozhi/)
