# ഞാറ്റു പാട്ട്


## ഞാറ്റുപാട്ട്

* _Read in [English](/en/nattu-pattu/)_

<br>മലനാടിന്റെ നെല്‍പ്പാടങ്ങള്‍ ഒരുകാലത്ത് കാതോര്‍ത്തു നിന്നിരുന്ന താളവും ഈണവും ഇന്ന് അരങ്ങൊഴിഞ്ഞിരിക്കുന്നു. ഞാറു നടുന്നതിനും കൊയ്ത്തിനും ഒക്കെ ഇവിടെ [ഉഴവര്‍ക്കു](#പരള) പാട്ടുകള്‍ നിലനിന്നിരുന്നു. ഈ പാട്ടുകള്‍ മൊഴിയുടെ തനിമയെ പേണുന്നതിലും അതിന്‍ പലമയെ എടുത്തുകാട്ടുന്നതിലും വലിയ പങ്ക് പേറിയിട്ടുണ്ട്.
<br><br>
കൊയ്ത്തിനിടയില്‍ പാടുന്ന കൊയ്ത്തു പാട്ടുപോലെ തന്നെ ഞാറു നടുമ്പോഴും പാടാന്‍ പാട്ടുകള്‍ ഉണ്ടായിരുന്നു. ഈ പാട്ടുകള്‍ ആണ്‍ ഞാറ്റുപാട്ടുകള്‍ എന്ന് അറിയപ്പെടുന്നത്. പണിയുടെ കടുപ്പത്തിന് അയവു വരുത്തുവാനും ഞാറു നടുന്നതില്‍ ഒരു താളം നിലനിര്‍ത്തുതിനും വേണ്ടിയാണ് ഞാറ്റുപാട്ടുകള്‍ പാടിയിരുന്നത്. പുലയരുടെ ഇടയില്‍ തലമുറകളായി വാമൊഴിയിലൂടെ പകര്‍ന്നു പാടിയിരുന്നതിനാല്‍ ഈ പാട്ടുകള്‍ 'പുലയര്‍പാട്ട്' എന്നും അറിയപ്പെടുന്നു. കേരള പഴുവത്തിലെ ഓരോ തട്ടിലും പാട്ടുകള്‍ക്ക്  ഉണ്ടായിരുന്നു പെരുമ എത്രത്തോളം ആയിരുന്നു എന്ന് ഞാറ്റുപാട്ടുകള്‍ നമ്മെ ഓര്‍മ്മപ്പെടുത്തുന്നു.
<br><br>
തിരു ഉള്ളൂര്‍ അവര്‍കളുടെ _**കേരളസാഹിത്യ ചരിത്രം**_ എന്ന ഏടില്‍ നിന്നും എടുത്ത ഒരു ഞാറ്റുപാടിന്റെ വരികള്‍ :- <br><br>

_മാരിമഴകള്‍ ചൊരിഞ്ചേ ചെറു വയലുകള്‍ ഒക്കെ നനഞ്ചേ_ <br>
_പൂട്ടിയൊരുക്കിപ്പറഞ്ചേ ചെറു ഞാറുകള്‍ കെട്ടിയെറിഞ്ചേ_ <br>
_ഓമല ചെന്തില മാലചെറു കണ്ണമ്മ കാളി കറുമ്പി_<br>
_ചാത്ത ചടയന്‍മാരായ ചെറു മച്ചികളെല്ലാരും വന്തേ_<br>
_വന്തു നിരന്തവര്‍ നിന്റേ  കെട്ടി ഞാറേല്ലാം കെട്ടിപ്പകുത്തേ_<br>
_ഒപ്പത്തില്‍ നട്ടുകരേറാനവര്‍ കുത്തിയുടുത്തു കുനിഞ്ചേ_<br>
_കണ്ണച്ചെറുമയപ്പോള്‍ അവള്‍ ഓമലേയെന്നു വിളിച്ചേ_<br>
_പാട്ടൊന്നു പാടീട്ടു വേണം നിങ്ങള്‍ നട്ടുകരയ്ക്കങ്ങു കേറാന്‍_<br>
_അപ്പോളോരു തത്തപ്പെണ്ണ് അവള്‍ മേമരമേറിക്കരഞ്ചേ_<br>
_മേപ്പോട്ടു നോക്കിപ്പറഞ്ചേ കൊച്ചു ഓമല കട്ടിച്ചെറുമി_<br>
_തത്തമ്മപ്പെണ്ണേ നീയിപ്പോള്‍ ഇങ്കെ വന്തൊരു കാരിയം ചൊല്ലു_<br><br>

ഈ പാട്ടില്‍ ചില ഇയലുകള്‍ നമുക്കു കാണുവാന്‍ ആകും. അച്ചടിമലയാളത്തിലെ _**'ഞ്ഞ'**_  ഇവിടെ പഴയ മലയാളത്തിന്റെ ചൊലുത്ത് എന്ന പോലെ _**'ഞ്ച'**_  ആയി നിലനില്‍ക്കുന്നു. ഇവിടെ നനഞ്ചേ ( നനഞ്ഞേ ), ചൊരിഞ്ചേ (ചൊരിഞ്ഞേ), കരഞ്ചേ (കരഞ്ഞേ) എന്ന പെരുമാറ്റത്തിനു പുറമേ വരമൊഴിയില്‍ _**'ന്ന'**_  വരുന്നിടത്തു തമിഴിലെ പോലെ _**'ന്ത'**_  ആണെന്നത് കാണുക, വന്തു (വന്നു), നിരന്തവര്‍ (നിരന്നവര്‍). ഇതിനു പുറമെ ഒടുവിലത്തെ വരിയിലായി _**'ഇങ്കെ'**_  എന്ന് പെരുമാറിയിരിക്കുന്നത് കാണുവാന്‍ കഴിയുന്നു. _**'ഇവിടെ'**_  എന്നതിന്റെ മറ്റൊരു വടിവാണ് ഇത്, _**'ഇങ്ങേ'**_  എന്ന പെരുമാറ്റത്തിന് ഇതുമായി ചാര്‍ച്ചയുണ്ട്. തമിഴില്‍ ഇത് _**'ഇങ്കൈ'**_  എന്നാകുന്നു. വരമൊഴിയില്‍ നിന്നും വായ്മൊഴിക്ക് ഉള്ള വേര്‍തിരിവ് ഇവിടെ തെളിഞ്ഞു കാണാവുന്നത് അണ്. കൂടാതെ പാട്ടിന്റെ തുടക്കത്തില്‍ _**'മാരിമഴക'**_ എന്ന പെരുമാറ്റം നോക്കുക, മാരി , മഴ ഇവ രണ്ടിന്റെയും പൊരുള്‍ ഒന്നു തന്നെയാകെയാല്‍ ഇത് ഒരു അണി ആണെന്നുള്ളത് തെളിവാണ്. കുടാതെ തത്തപ്പെണ്ണ് പോലുള്ള പെരുമാറ്റങ്ങളും വാമൊഴിയുടെ ചെല്‍വത്തെ എടുത്തുകാട്ടുന്നത് തന്നെ. <br><br>

*ഈ പാട്ട് കേള്‍ക്കുവാനായി കീഴെ നല്‍കിയിരിക്കുന്ന വീഡിയോകള്‍ കാണാം.* <br>

<iframe width="560" height="315" src="https://www.youtube.com/embed/05AbFcTbipo" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
<br>
<iframe width="560" height="315" src="https://www.youtube.com/embed/RI-wWlITGx0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

## വിവരം തേടല്‍

*1. കേരളസാഹിത്യചരിത്രം ഒന്നാം വാല്യം, മഹാകവി ഉള്ളൂര്‍ എസ്. പരമേശ്വരയ്യര്‍, 1953 ജൂണ്‍.*

## പൊരുള്‍
 <br>
ഉഴവര്‍ - കൃഷിക്കാര്‍, കര്‍ഷകര്‍ farmers | പേണുക - പരിപോക്ഷിപ്പിക്കുക foster, cherish | പഴുവം - സമൂഹം, കൂട്ട് ( മറ്റു: കാട് ) society | ഇയല്‍ - സ്വഭാവം, സ്വഗുണം (മറ്റു: കാവ്യം, സദാചാരം) | ചാര്‍ച്ച - ബന്ധം relation| അണി - അലങ്കാരം | ചെല്‍വം - സമ്പത്ത് |  <br>

## [നിഘണ്ടു കാണുക](/materials/glossary/)
